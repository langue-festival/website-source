description: Langue è un festival che si propone di creare un nuovo spazio per la poesia emergente e non, promuovendo forme e autori che sanno plasmare un linguaggio consolidato nelle parole di un secolo giovane.

<h1 class="main-title">Langue</h1>

*Langue* è un festival che si propone di creare un nuovo spazio per la poesia emergente e non,  promuovendo forme e autori che sanno plasmare un linguaggio consolidato nelle parole di un secolo giovane.

Il termine che dà il nome a questo festival ha una lunga storia, nonché una consistente ambiguità di fondo. *Langue* viene dal francese e si trasforma in un simbolo culturale nell’opera di de Saussure, ponendosi in contrapposizione al concetto di *parole*. Con il primo termine ci si riferisce al sistema, al vocabolario, alla sintassi; con il secondo ci si riferisce a un qualsiasi atto: un romanzo, un dialogo, un messaggio.

Forza di un intero genere letterario, la poesia non è una comunicazione di parole, o almeno non esclusivamente. La poesia, per noi, è prima di tutto una struttura, un *modus operandi*, una sintassi visivo-linguistica in grado di ribaltare ogni atto comunicativo di parole. Ciascun elemento linguistico crea relazioni al di fuori del dominio comunicativo, è dunque parte fondante della *langue* e in essa significa.

Consapevoli della possibile italianizzazione della parola “langue” abbiamo preparato una risposta per chi si chieda il motivo di questa terza persona, singolare, indicativo, del verbo *languire*. Possiamo dire, infatti, che la poesia langue, manca delle forze necessarie per tenersi in piedi con autosufficienza, e ha bisogno di aiuto, di spazi, scaffali, voci, piazze e persone.

<script type="application/ld+json">
{
  "@context": "http://schema.org",
  "@type": "BreadcrumbList",
  "itemListElement": [{
    "@type": "ListItem",
    "position": 1,
    "item": {
      "@id": "http://www.languefestival.it/#langue",
      "name": "Langue"
    }
  }]
}
</script>
