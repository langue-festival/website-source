<h1 class="main-title">Le sezioni</h1>

*Langue* si costituisce di diverse sezioni che permettono al pubblico di confrontarsi con alcuni modelli strutturali e/o tematici della poesia contemporanea. Vi ricordiamo inoltre che potete partecipare a ciascuna sezione mandandoci i vostri lavori. Per ulteriori informazioni, vi rimandiamo all’apposita pagina [partecipa](#partecipa-come-poeta) del festival.

### Letture Aperte
*Letture Aperte* nasce con una struttura a doppia elica. Il fine è quello di portare a *Langue* voci che riteniamo necessarie. Da un lato ci sono, infatti, gli autori che abbiamo invitato: le nostre scelte. Dall’altro ci siete voi, autori che ancora non abbiamo avuto modo di scoprire ma con i quali vorremmo portare avanti questo evento, anche in un lontano futuro.

### Video Poetry
Il genere della *Video Poetry*, al confine tra letteratura e cinema, ha bisogno di un suo pubblico. Per questo motivo abbiamo pensato di portarvene alcuni lavori, per noi fondamentali nella definizione di questa cultura multimediale. Ad autori italiani si alterneranno testimonianze dall’estero, in una sezione ricca di nuovi spunti.

### Tema, San Lorenzo

Con *Tema, San Lorenzo* speriamo di poter dare una voce propria al quartiere che ci ospita. Autori differenti si confronteranno su questo luogo di complessità e meraviglia, fornendocene una visuale innovativa.

### World Wide Poets
Attraverso la sezione internazionale del festival avremo la possibilità di scoprire autori provenienti da realtà e culture diverse, proponendo quindi un ricco incontro di lingue e linguaggi.
