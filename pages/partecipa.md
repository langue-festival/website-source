<h1 class="main-title">Partecipa</h1>

Partecipare a Langue è semplice!
Siamo una macchina piccola, ma in continua ricerca di espansione. Quindi abbiamo bisogno di tutto l’aiuto che potete garantirci. Ogni forma di partecipazione è egualmente indispensabile per un festival che vive della creatività e generosità dei suoi partecipanti.

Come volontario/a
-----------------
Per partecipare come volontario/a del festival ed aiutare nella sua organizzazione oppure comunicare la propria disponibilità per il 26 maggio, scarica direttamente da questa pagina il modulo [pdf modulo volontari] e inviacelo a festival.langue@gmail.com.

Come poeta/poetessa
-------------------
Vi piacerebbe leggere delle vostre poesie durante il festival? Perchè no!
Compila il modulo [pdf modulo partecipanti] e inviateci le vostre opere (preferibilmente in PDF) a festival.langue@gmail.com entro il 2 maggio 2018.

Vi ricordiamo che Langue durerà una giornata. Per questo prevediamo una selezione qualora il numero di partecipanti diventasse eccessivamente elevato, in modo da garantire ai partecipanti tempo sufficiente a tutti i nostri ospiti. Ogni autore può partecipare ad una delle seguenti categorie, ad eccezione della categoria ‘Tema, San Lorenzo’:

### Letture Aperte
A tema libero, ogni aspirante, emergente, affermato poeta con un’opera compiuta o meno può partecipare alla categoria, la quale prevede una durata di circa 30 minuti per la lettura delle proprie poesie. Se avete in mente qualcosa di diverso, fateci sapere di più nella sezione ‘Commenti’ del modulo apposito.

### Video Poetry
Per la categoria Video Poetry, la durata dell’opera dovrà essere massimo di 25 minuti. Qualora il file fosse troppo pesante per una mail, potrete inviarci i vostri file tramite WeTransfer (https://wetransfer.com) e noi penseremo al resto. Ricordatevi anche in quel caso di indicare la categoria nell’oggetto della mail.

### Tema, San Lorenzo
E’ possibile solo per questa categoria sottoporre nuovamente la propria candidatura, quindi anche autori che hanno già inviato una richiesta di partecipazione per un’altra delle sezioni del festival possono mandare un loro lavoro su San Lorenzo. Il tema in questo caso è vincolato e vuole essere un omaggio al quartiere, che ci ospiterà durante la giornata. Massimo due poesie ad autore.

### World Wide Poets
If you are not Italian, it does not mean you can not contribute to our festival. You can send us you proposal (an unpublished collection of poems, for example) per mail (festival.langue@gmail.com) indicating if you have already a translation of you work in Italian or at least in English. You can contribute with everything you want: readings, video poetry, performances, and so on. The deadline is May 2.
