<h1 class="main-title">Chi siamo</h1>

![Foto Giulia Gilesi](assets/pictures/giulia-gilesi.jpg)

### Giulia Gilesi
#### organizzatrice
Nata a Roma, ha appena concluso la sua laurea magistrale presso l’Alma Mater Studiorum e si è trasferita a Londra per approfondire gli studi museali. Amante dell’arte e aspirante curatrice, ha già contribuito all’organizzazione di un evento culturale bolognese. Ora ha deciso di cimentarsi in Langue: un festival che colleziona poesie e poeti e che inaugura una riscoperta di un mondo fatto di versi, internazionale e affermato, giocoso ed esordiente, cinematografico e performativo.

![Foto Giorgio Papitto](assets/pictures/giorgio-papitto.jpg)

### Giorgio Papitto
#### organizzatore
A lungo abitante del quartiere di San Lorenzo, recentemente si è trasferito a Bologna per terminare gli studi in scienze linguistiche. Appassionato di tutto quanto sappia significare, e quindi amante di tutto. Da poco è rimasto coinvolto nella spada dei versi, per lo più contemporanei, e da allora fa quanto gli è concesso per cercare uno spazio condiviso in cui si viva umilmente ogni forma d’arte: attento ai linguaggi giovanili e giovani, cerca di farsene promotore e padre. Langue rappresenta un’occasione per indossare i panni del primo.

![Foto Prisca Baccaille](assets/pictures/prisca-baccaille.jpg)

### Prisca Baccaille
#### Grafica
Nata a Roma e da sempre affezionata al quartiere San Lorenzo. Dopo aver conseguito la laurea triennale in lettere moderne, presso la Sapienza di Roma, si trasferisce per dedicarsi alla sua vera vocazione: la pittura. Attualmente studia presso l’Accademia di Belle Arti di Firenze.

![Foto Emiliano Bovetti](assets/pictures/emiliano-bovetti.jpg)

### Emiliano Bovetti
#### Sviluppatore web
Traduttore di codici web, sta completando la sua laurea in Ingegneria informatica presso Roma Tre. Anche per lui, il sito rappresenta un’opera prima.
